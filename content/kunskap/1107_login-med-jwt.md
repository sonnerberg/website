---
author: efo
category: javascript
revision:
  "2018-02-07": (A, efo) Första utgåvan inför kursen webapp v3.
...
Login med JWT
==================================

[FIGURE src=/image/webapp/padlock.png?w=c5 class="right"]

Vi har i tidigare kurser och i andra programmeringsspråk hanterat inloggning med hjälp av sessioner. I denna övning ska vi titta på ett sätt att autensiera våra klienter mot servern utan sessioner. Detta ger oss vissa fördelar som att vi har inbyggd utlöpstider och att det underlättar om vi vill skala upp vårt API, samtidigt som det ger ett säkert sätt att identifiera klienterna på.

I denna övning tittar vi på hur vi med hjälp av Postman registrerar en användare, loggar in som denna användare och får en JSON Web Token (JWT). Sist i övningen tittar vi på hur vi med hjälp av JWT kommer åt funktioner i Lager API:t som ligger skyddade.



Registrering och inloggning {#login}
--------------------------------------
Vi börjar med att registrera en användare i Lager API:t genom att skicka en `POST` till URL'en `/register` med 3 parametrar: `api_key`, `email` och `password`.

Vi får följande svar från Lager API:t:

```json
{
    "data": {
        "message": "User successfully registered."
    }
}
```

När vi sedan vill logga in som den nyss registrerade användaren gör vi det genom att skicka en `POST` till URL'en `/login` med de samma 3 parametrar: `api_key`, `email` och `password`.

Vi får följande svar från Lager API:t:

```json
{
    "data": {
        "type": "success",
        "message": "User logged in",
        "user": {
            "api_key": "...",
            "email": "new@example.com"
        },
        "token": "eyJhbGciOiJIUzI1NiIsInR5cCI6IkpXVCJ9.eyJhc...NzczfQ.zUUd...KHTkM"
    }
}
```



Använda JSON Web Tokens {#jwt}
--------------------------------------
Vi ser att svaret från Lager API:t innehåller attributet `token` och detta är vår JWT som vi använder varje gång vi vill åt funktioner i API:t som ligger bakom skyddet. Vi skickar med `token` som `x-access-token` i HTTP-headern.


I mithril kan du skicka med headers på följande sätt.

```javascript
let token = "...";

m.request({
    method: "GET",
    url: "/invoices?api_key=[YOUR_API_KEY]",
    headers: {
        "x-access-token": token
    }
})
```



Avslutningsvis {#avslutning}
--------------------------------------
Vi har i denna artikel använd oss av Postman för att registrera oss som användare, logga in och använda JWT i Lager API:t.

Om du har frågor eller tips så finns det en särskild [tråd i forumet](t/7319) om denna artikeln.
